# Przepisy

## Przepis na ciasto neapolitańskie


    mąka włoska typ 00 - 300 g
    woda niegazowana źródlana - 188 ml
    drożdże suszone - 0,75 g
    sól - 9 g
    oliwa z oliwek - 6 g

**SPOSÓB PRZYGOTOWANIA:** <br/>

**KROK 1: PRZYGOTOWUJEMY SKŁADNIKI** <br/>
Drożdże rozpuść w wodzie, a następnie wlej do misy robota kuchennego. Dodaj także oliwę z oliwek. Wymieszaj na niskich obrotach. <br/> 

**KROK 2: DODAJEMY MĄKĘ** <br/>
Do miski dodaj połowę mąki (łyżka po łyżce) i wymieszaj na niskich obrotach. Po ok. 2 minutach powinna uformować się gęsta masa. <br/>

**KROK 3: DODAJEMY SÓL** <br/>
Do misy dodaj sól i mieszaj masę przez co najmniej 20 sekund. <br/>

**KROK 4: DODAJEMY RESZTĘ MĄKI** <br/>
Ostrożnie, łyżka po łyżce wsyp resztę mąki (zostaw sobie 15 g do posypania blatu), cały czas mieszając na niskich obrotach. Całość powinna być mieszana przez 2-3 minuty, aby ciasto wchłonęło wodę. <br/>

**KROK 5: WYRABIAMY CIASTO** <br/>
Podsyp stolnicę mąką, a potem wyłóż ciasto na blat. Zacznij wyrabianie ciasta na blacie, zagniatając do przodu i do siebie, aż do momentu, w którym nabierze sprężystej konsystencji. Wyrabianie powinno zająć mniej więcej 15 minut. Po tym czasie należy zwinąć je w kulkę i wsadzić do pojemnika z przykrywką na 15 minut, by odpoczęło. Po upływie wyznaczonego czasu należy wrócić do wyrabiania i kontynuować je przez kolejne 15 minut. Na tym etapie ciasto będzie jędrne i gładkie. <br/>

**KROK 6: ODKŁADAMY NA BOK** <br/>
Z ciasta uformuj kulkę, włóż do pojemnika i zamknij. Odstaw w ciemne miejsce na 4 godziny, by mogło dojrzeć. <br/> 

**KROK 7: PRZEKŁADAMY POJEMNIK DO LODÓWKI** <br/>
Przełóż pojemnik do lodówki na co najmniej 10 godzin (najlepiej na całe 24 godziny). <br/>

**KROK 8: FORMUJEMY CIASTO** <br/>
Wyciągnij ciasto z lodówki, a następnie podziel je na dwie części i z każdej uformuj kulkę, przepuszczając ciasto przez ręce, naciągając zewnętrzne boki do środka, by je delikatnie napowietrzyć i zamknąć. <br/>

**KROK 9: ODSTAWIAMY KULKI DO PONOWNEGO DOJRZEWANIA** <br/>
Włóż obie kulki do pojemnika, a następnie odłóż go w ciemne miejsce na ok. 5 godzin, by ciasto mogło wygarować. <br/>

**KROK 10: PRZYGOTOWUJEMY DODATKI** <br/>
Pomidory przeciśnij pomiędzy palcami do miski i dodaj do nich sól. Mozzarellę pokrój w słupki.<br/>

**KROK 11: PODSMAŻAMY PIZZĘ** <br/>
Rozgrzej patelnię na kuchence do temperatury ok. 300 stopni C. Wyjmij kulkę ciasta z pojemnika i delikatnie zamocz w mące, a potem rozciągnij i połóż na patelni. <br/>

**KROK 12: UKŁADAMY DODATKI** <br/>
Na ułożone na patelni ciasto dodaj pomidory, potem mozzarellę i odrobinę oliwy. Pozwól ciastu przez chwilę się podsmażyć, aby na jego spodzie i brzegach utworzyły się czarne plamki. Brzegi powinny być grube, wyrośnięte i pulchne, a  środek ciasta cieniutki. <br/>

**KROK 13: WKŁADAMY PATELNIĘ DO PIEKARNIKA**<br/>
Rozgrzej piekarnik do temperatury 250 stopni C na funkcji grill. Ściągnij patelnię z kuchenki i włóż lekko uchylonymi drzwiczkami do piekarnika na najwyższą półkę (zaraz pod grzałką). Jeśli to niemożliwe, zamknij drzwiczki Piecz ok. 2 minuty, a jeśli pizza będzie wypiekała się nierównomiernie, obróć patelnię o 180 stopni. Do pieczenia używaj timera, by nie przypalić pizzy. <br/>

**KROK 14: WYCIĄGAMY PIZZĘ** <br/>
Włóż na rękę rękawicę i wyciągnij pizzę z piekarnika. Po chwili przełóż ją na talerz (najlepiej zrobić to przy użyciu łopatki), posyp bazylią i daj jej odpocząć przez kilka minut. Po chwili pizza gotowa jest do krojenia! Możesz przejść do wypiekania kolejnej pizzy. <br/>
